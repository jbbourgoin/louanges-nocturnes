\newcommand{\joIvI}{\verset  Quod fuit ab initio, quod audivimus, quod vidimus oculis nostris, quod perspeximus, et manus nostræ contrectaverunt de verbo vitæ : \finverset}
\newcommand{\joIvII}{\verset  et vita manifestata est, et vidimus, et testamur, et annuntiamus vobis vitam æternam, quæ erat apud Patrem, et apparuit nobis : \finverset}
\newcommand{\joIvIII}{\verset  quod vidimus et audivimus, annuntiamus vobis, ut et vos societatem habeatis nobiscum, et societas nostra sit cum Patre, et cum Filio ejus Jesu Christo. \finverset}
\newcommand{\joIvIV}{\verset  Et hæc scribimus vobis ut gaudeatis, et gaudium vestrum sit plenum. \finverset}
\newcommand{\joIvV}{\verset  Et hæc est annuntiatio, quam audivimus ab eo, et annuntiamus vobis : quoniam Deus lux est, et tenebræ in eo non sunt ullæ. \finverset}
\newcommand{\joIvVI}{\verset  Si dixerimus quoniam societatem habemus cum eo, et in tenebris ambulamus, mentimur, et veritatem non facimus. \finverset}
\newcommand{\joIvVII}{\verset  Si autem in luce ambulamus sicut et ipse est in luce, societatem habemus ad invicem, et sanguis Jesu Christi, Filii ejus, emundat nos ab omni peccato. \finverset}
\newcommand{\joIvVIII}{\verset  Si dixerimus quoniam peccatum non habemus, ipsi nos seducimus, et veritas in nobis non est. \finverset}
\newcommand{\joIvIX}{\verset  Si confiteamur peccata nostra : fidelis est, et justus, ut remittat nobis peccata nostra, et emundet nos ab omni iniquitate. \finverset}
\newcommand{\joIvX}{\verset  Si dixerimus quoniam non peccavimus, mendacem facimus eum, et verbum ejus non est in nobis. \finverset}
\newcommand{\joIIvI}{\verset  Filioli mei, hæc scribo vobis, ut non peccetis. Sed et si quis peccaverit, advocatum habemus apud Patrem, Jesum Christum justum : \finverset}
\newcommand{\joIIvII}{\verset  et ipse est propitiatio pro peccatis nostris : non pro nostris autem tantum, sed etiam pro totius mundi. \finverset}
\newcommand{\joIIvIII}{\verset  Et in hoc scimus quoniam cognovimus eum, si mandata ejus observemus. \finverset}
\newcommand{\joIIvIV}{\verset  Qui dicit se nosse eum, et mandata ejus non custodit, mendax est, et in hoc veritas non est. \finverset}
\newcommand{\joIIvV}{\verset  Qui autem servat verbum ejus, vere in hoc caritas Dei perfecta est : et in hoc scimus quoniam in ipso sumus. \finverset}
\newcommand{\joIIvVI}{\verset  Qui dicit se in ipso manere, debet, sicut ille ambulavit, et ipse ambulare. \finverset}
\newcommand{\joIIvVII}{\verset  Carissimi, non mandatum novum scribo vobis, sed mandatum vetus, quod habuistis ab initio. Mandatum vetus est verbum, quod audistis. \finverset}
\newcommand{\joIIvVIII}{\verset  Iterum mandatum novum scribo vobis, quod verum est et in ipso, et in vobis : quia tenebræ transierunt, et verum lumen jam lucet. \finverset}
\newcommand{\joIIvIX}{\verset  Qui dicit se in luce esse, et fratrem suum odit, in tenebris est usque adhuc. \finverset}
\newcommand{\joIIvX}{\verset  Qui diligit fratrem suum, in lumine manet, et scandalum in eo non est. \finverset}
\newcommand{\joIIvXI}{\verset  Qui autem odit fratrem suum, in tenebris est, et in tenebris ambulat, et nescit quo eat : quia tenebræ obcæcaverunt oculos ejus. \finverset}
\newcommand{\joIIvXII}{\verset  Scribo vobis, filioli, quoniam remittuntur vobis peccata propter nomen ejus. \finverset}
\newcommand{\joIIvXIII}{\verset  Scribo vobis, patres, quoniam cognovistis eum, qui ab initio est. Scribo vobis, adolescentes, quoniam vicistis malignum. \finverset}
\newcommand{\joIIvXIV}{\verset  Scribo vobis, infantes, quoniam cognovistis patrem. Scribo vobis juvenes, quoniam fortes estis, et verbum Dei manet in vobis, et vicistis malignum. \finverset}
\newcommand{\joIIvXV}{\verset  Nolite diligere mundum, neque ea quæ in mundo sunt. Si quis diligit mundum, non est caritas Patris in eo : \finverset}
\newcommand{\joIIvXVI}{\verset  quoniam omne quod est in mundo, concupiscentia carnis est, et concupiscentia oculorum, et superbia vitæ : quæ non est ex Patre, sed ex mundo est. \finverset}
\newcommand{\joIIvXVII}{\verset  Et mundus transit, et concupiscentia ejus : qui autem facit voluntatem Dei manet in æternum. \finverset}
\newcommand{\joIIvXVIII}{\verset  Filioli, novissima hora est : et sicut audistis quia antichristus venit, et nunc antichristi multi facti sunt ; unde scimus, quia novissima hora est. \finverset}
\newcommand{\joIIvXIX}{\verset  Ex nobis prodierunt, sed non erant ex nobis, nam, si fuissent ex nobis, permansissent utique nobiscum : sed ut manifesti sint quoniam non sunt omnes ex nobis. \finverset}
\newcommand{\joIIvXX}{\verset  Sed vos unctionem habetis a Sancto, et nostis omnia. \finverset}
\newcommand{\joIIvXXI}{\verset  Non scripsi vobis quasi ignorantibus veritatem, sed quasi scientibus eam : et quoniam omne mendacium ex veritate non est. \finverset}
\newcommand{\joIIvXXII}{\verset  Quis est mendax, nisi is qui negat quoniam Jesus est Christus ? Hic est antichristus, qui negat Patrem, et Filium. \finverset}
\newcommand{\joIIvXXIII}{\verset  Omnis qui negat Filium, nec Patrem habet : qui confitetur Filium, et Patrem habet. \finverset}
\newcommand{\joIIvXXIV}{\verset  Vos quod audistis ab initio, in vobis permaneat : si in vobis permanserit quod audistis ab initio, et vos in Filio et Patre manebitis. \finverset}
\newcommand{\joIIvXXV}{\verset  Et hæc est repromissio, quam ipse pollicitus est nobis, vitam æternam. \finverset}
\newcommand{\joIIvXXVI}{\verset  Hæc scripsi vobis de his, qui seducant vos. \finverset}
\newcommand{\joIIvXXVII}{\verset  Et vos unctionem, quam accepistis ab eo, maneat in vobis. Et non necesse habetis ut aliquis doceat vos : sed sicut unctio ejus docet vos de omnibus, et verum est, et non est mendacium. Et sicut docuit vos : manete in eo. \finverset}
\newcommand{\joIIvXXVIII}{\verset  Et nunc, filioli, manete in eo : ut cum apparuerit, habeamus fiduciam, et non confundamur ab eo in adventu ejus. \finverset}
\newcommand{\joIIvXXIX}{\verset  Si scitis quoniam justus est, scitote quoniam et omnis, qui facit justitiam, ex ipso natus est. \finverset}
\newcommand{\joIIIvI}{\verset  Videte qualem caritatem dedit nobis Pater, ut filii Dei nominemur et simus. Propter hoc mundus non novit nos : quia non novit eum. \finverset}
\newcommand{\joIIIvII}{\verset  Carissimi, nunc filii Dei sumus : et nondum apparuit quid erimus. Scimus quoniam cum apparuerit, similes ei erimus : quoniam videbimus eum sicuti est. \finverset}
\newcommand{\joIIIvIII}{\verset  Et omnis qui habet hanc spem in eo, sanctificat se, sicut et ille sanctus est. \finverset}
\newcommand{\joIIIvIV}{\verset  Omnis qui facit peccatum, et iniquitatem facit : et peccatum est iniquitas. \finverset}
\newcommand{\joIIIvV}{\verset  Et scitis quia ille apparuit ut peccata nostra tolleret : et peccatum in eo non est. \finverset}
\newcommand{\joIIIvVI}{\verset  Omnis qui in eo manet, non peccat : et omnis qui peccat, non vidit eum, nec cognovit eum. \finverset}
\newcommand{\joIIIvVII}{\verset  Filioli, nemo vos seducat. Qui facit justitiam, justus est, sicut et ille justus est. \finverset}
\newcommand{\joIIIvVIII}{\verset  Qui facit peccatum, ex diabolo est : quoniam ab initio diabolus peccat. In hoc apparuit Filius Dei, ut dissolvat opera diaboli. \finverset}
\newcommand{\joIIIvIX}{\verset  Omnis qui natus est ex Deo, peccatum non facit : quoniam semen ipsius in eo manet, et non potest peccare, quoniam ex Deo natus est. \finverset}
\newcommand{\joIIIvX}{\verset  In hoc manifesti sunt filii Dei, et filii diaboli. Omnis qui non est justus, non est ex Deo, et qui non diligit fratrem suum : \finverset}
\newcommand{\joIIIvXI}{\verset  quoniam hæc est annuntiatio, quam audistis ab initio, ut diligatis alterutrum. \finverset}
\newcommand{\joIIIvXII}{\verset  Non sicut Cain, qui ex maligno erat, et occidit fratrem suum. Et propter quid occidit eum ? Quoniam opera ejus maligna erant : fratris autem ejus, justa. \finverset}
\newcommand{\joIIIvXIII}{\verset  Nolite mirari, fratres, si odit vos mundus. \finverset}
\newcommand{\joIIIvXIV}{\verset  Nos scimus quoniam translati sumus de morte ad vitam, quoniam diligimus fratres. Qui non diligit, manet in morte : \finverset}
\newcommand{\joIIIvXV}{\verset  omnis qui odit fratrem suum, homicida est. Et scitis quoniam omnis homicida non habet vitam æternam in semetipso manentem. \finverset}
\newcommand{\joIIIvXVI}{\verset  In hoc cognovimus caritatem Dei, quoniam ille animam suam pro nobis posuit : et nos debemus pro fratribus animas ponere. \finverset}
\newcommand{\joIIIvXVII}{\verset  Qui habuerit substantiam hujus mundi, et viderit fratrem suum necessitatem habere, et clauserit viscera sua ab eo : quomodo caritas Dei manet in eo ? \finverset}
\newcommand{\joIIIvXVIII}{\verset  Filioli mei, non diligamus verbo neque lingua, sed opere et veritate : \finverset}
\newcommand{\joIIIvXIX}{\verset  in hoc cognoscimus quoniam ex veritate sumus : et in conspectu ejus suadebimus corda nostra. \finverset}
\newcommand{\joIIIvXX}{\verset  Quoniam si reprehenderit nos cor nostrum : major est Deus corde nostro, et novit omnia. \finverset}
\newcommand{\joIIIvXXI}{\verset  Carissimi, si cor nostrum non reprehenderit nos, fiduciam habemus ad Deum : \finverset}
\newcommand{\joIIIvXXII}{\verset  et quidquid petierimus, accipiemus ab eo : quoniam mandata ejus custodimus, et ea, quæ sunt placita coram eo, facimus. \finverset}
\newcommand{\joIIIvXXIII}{\verset  Et hoc est mandatum ejus : ut credamus in nomine Filii ejus Jesu Christi : et diligamus alterutrum, sicut dedit mandatum nobis. \finverset}
\newcommand{\joIIIvXXIV}{\verset  Et qui servat mandata ejus, in illo manet, et ipse in eo : et in hoc scimus quoniam manet in nobis, de Spiritu quem dedit nobis. \finverset}
\newcommand{\joIVvI}{\verset  Carissimi, nolite omni spiritui credere, sed probate spiritus si ex Deo sint : quoniam multi pseudoprophetæ exierunt in mundum. \finverset}
\newcommand{\joIVvII}{\verset  In hoc cognoscitur Spiritus Dei : omnis spiritus qui confitetur Jesum Christum in carne venisse, ex Deo est : \finverset}
\newcommand{\joIVvIII}{\verset  et omnis spiritus qui solvit Jesum, ex Deo non est, et hic est antichristus, de quo audistis quoniam venit, et nunc jam in mundo est. \finverset}
\newcommand{\joIVvIV}{\verset  Vos ex Deo estis filioli, et vicistis eum, quoniam major est qui in vobis est, quam qui in mundo. \finverset}
\newcommand{\joIVvV}{\verset  Ipsi de mundo sunt : ideo de mundo loquuntur, et mundus eos audit. \finverset}
\newcommand{\joIVvVI}{\verset  Nos ex Deo sumus. Qui novit Deum, audit nos ; qui non est ex Deo, non audit nos : in hoc cognoscimus Spiritum veritatis, et spiritum erroris. \finverset}
\newcommand{\joIVvVII}{\verset  Carissimi, diligamus nos invicem : quia caritas ex Deo est. Et omnis qui diligit, ex Deo natus est, et cognoscit Deum. \finverset}
\newcommand{\joIVvVIII}{\verset  Qui non diligit, non novit Deum : quoniam Deus caritas est. \finverset}
\newcommand{\joIVvIX}{\verset  In hoc apparuit caritas Dei in nobis, quoniam Filium suum unigenitum misit Deus in mundum, ut vivamus per eum. \finverset}
\newcommand{\joIVvX}{\verset  In hoc est caritas : non quasi nos dilexerimus Deum, sed quoniam ipse prior dilexit nos, et misit Filium suum propitiationem pro peccatis nostris. \finverset}
\newcommand{\joIVvXI}{\verset  Carissimi, si sic Deus dilexit nos : et nos debemus alterutrum diligere. \finverset}
\newcommand{\joIVvXII}{\verset  Deum nemo vidit umquam. Si diligamus invicem, Deus in nobis manet, et caritas ejus in nobis perfecta est. \finverset}
\newcommand{\joIVvXIII}{\verset  In hoc cognoscimus quoniam in eo manemus, et ipse in nobis : quoniam de Spiritu suo dedit nobis. \finverset}
\newcommand{\joIVvXIV}{\verset  Et nos vidimus, et testificamur quoniam Pater misit Filium suum Salvatorem mundi. \finverset}
\newcommand{\joIVvXV}{\verset  Quisquis confessus fuerit quoniam Jesus est Filius Dei, Deus in eo manet, et ipse in Deo. \finverset}
\newcommand{\joIVvXVI}{\verset  Et nos cognovimus, et credidimus caritati, quam habet Deus in nobis. Deus caritas est : et qui manet in caritate, in Deo manet, et Deus in eo. \finverset}
\newcommand{\joIVvXVII}{\verset  In hoc perfecta est caritas Dei nobiscum, ut fiduciam habeamus in die judicii : quia sicut ille est, et nos sumus in hoc mundo. \finverset}
\newcommand{\joIVvXVIII}{\verset  Timor non est in caritate : sed perfecta caritas foras mittit timorem, quoniam timor pœnam habet : qui autem timet, non est perfectus in caritate. \finverset}
\newcommand{\joIVvXIX}{\verset  Nos ergo diligamus Deum, quoniam Deus prior dilexit nos. \finverset}
\newcommand{\joIVvXX}{\verset  Si quis dixerit : Quoniam diligo Deum, et fratrem suum oderit, mendax est. Qui enim non diligit fratrem suum quem vidit, Deum, quem non vidit, quomodo potest diligere ? \finverset}
\newcommand{\joIVvXXI}{\verset  Et hoc mandatum habemus a Deo : ut qui diligit Deum, diligat et fratrem suum. \finverset}
\newcommand{\joVvI}{\verset  Omnis qui credit quoniam Jesus est Christus, ex Deo natus est. Et omnis qui diligit eum qui genuit, diligit et eum qui natus est ex eo. \finverset}
\newcommand{\joVvII}{\verset  In hoc cognoscimus quoniam diligamus natos Dei, cum Deum diligamus, et mandata ejus faciamus. \finverset}
\newcommand{\joVvIII}{\verset  Hæc est enim caritas Dei, ut mandata ejus custodiamus : et mandata ejus gravia non sunt. \finverset}
\newcommand{\joVvIV}{\verset  Quoniam omne quod natum est ex Deo, vincit mundum : et hæc est victoria, quæ vincit mundum, fides nostra. \finverset}
\newcommand{\joVvV}{\verset  Quis est, qui vincit mundum, nisi qui credit quoniam Jesus est Filius Dei ? \finverset}
\newcommand{\joVvVI}{\verset  Hic est, qui venit per aquam et sanguinem, Jesus Christus : non in aqua solum, sed in aqua et sanguine. Et Spiritus est, qui testificatur quoniam Christus est veritas. \finverset}
\newcommand{\joVvVII}{\verset  Quoniam tres sunt, qui testimonium dant in cælo : Pater, Verbum, et Spiritus Sanctus : et hi tres unum sunt. \finverset}
\newcommand{\joVvVIII}{\verset  Et tres sunt, qui testimonium dant in terra : spiritus, et aqua, et sanguis : et hi tres unum sunt. \finverset}
\newcommand{\joVvIX}{\verset  Si testimonium hominum accipimus, testimonium Dei majus est : quoniam hoc est testimonium Dei, quod majus est, quoniam testificatus est de Filio suo. \finverset}
\newcommand{\joVvX}{\verset  Qui credit in Filium Dei, habet testimonium Dei in se. Qui non credit Filio, mendacem facit eum : quia non credit in testimonium quod testificatus est Deus de Filio suo. \finverset}
\newcommand{\joVvXI}{\verset  Et hoc est testimonium, quoniam vitam æternam dedit nobis Deus : et hæc vita in Filio ejus est. \finverset}
\newcommand{\joVvXII}{\verset  Qui habet Filium, habet vitam : qui non habet Filium, vitam non habet. \finverset}
\newcommand{\joVvXIII}{\verset  Hæc scribo vobis ut sciatis quoniam vitam habetis æternam, qui creditis in nomine Filii Dei. \finverset}
\newcommand{\joVvXIV}{\verset  Et hæc est fiducia, quam habemus ad eum : quia quodcumque petierimus, secundum voluntatem ejus, audit nos. \finverset}
\newcommand{\joVvXV}{\verset  Et scimus quia audit nos quidquid petierimus : scimus quoniam habemus petitiones quas postulamus ab eo. \finverset}
\newcommand{\joVvXVI}{\verset  Qui scit fratrem suum peccare peccatum non ad mortem, petat, et dabitur ei vita peccanti non ad mortem. Est peccatum ad mortem : non pro illo dico ut roget quis. \finverset}
\newcommand{\joVvXVII}{\verset  Omnis iniquitas, peccatum est : et est peccatum ad mortem. \finverset}
\newcommand{\joVvXVIII}{\verset  Scimus quia omnis qui natus est ex Deo, non peccat : sed generatio Dei conservat eum, et malignus non tangit eum. \finverset}
\newcommand{\joVvXIX}{\verset  Scimus quoniam ex Deo sumus : et mundus totus in maligno positus est. \finverset}
\newcommand{\joVvXX}{\verset  Et scimus quoniam Filius Dei venit, et dedit nobis sensum ut cognoscamus verum Deum, et simus in vero Filio ejus. Hic est verus Deus, et vita æterna. \finverset}
\newcommand{\joVvXXI}{\verset  Filioli, custodite vos a simulacris. Amen. \finverset}
